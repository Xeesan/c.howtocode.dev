**লেখক ও কন্ট্রিবিউটরদের তালিকা**  
[বিস্তারিত এখানে](https://github.com/howtocode-dev/c.howtocode.dev/graphs/contributors?type=a)   

সি (C) একটি বহুল ব্যবহৃত কম্পিউটার প্রোগ্রামিং ল্যাংগুয়েজ। বেশীরভাগ শিক্ষা প্রতিষ্ঠানে আন্ডারগ্রাজুয়েট (Undergraduate) প্রোগ্রামে আবশ্যিক বিষয় (core subject) হিসাবে এটি পড়ানো হয়ে থাকে। শিক্ষা প্রতিষ্ঠান গুলোতে সি পড়ানো হয় মূলত শিক্ষার্থীদের প্রোগ্রামিং এর ভিত রচনার জন্য। আর সফটওয়্যার শিল্পে সি ব্যবহৃত হয় সাধারণত পারফর্মেন্স ক্রিটিক্যাল অ্যাপ্লিকেশন বানানোর জন্য।

সি এত বেশী জনপ্রিয় এর বিশেষ কিছু বৈশিষ্ট্যর জন্য। এটি দিয়ে একাধারে যেমন আমাদের ব্যবহৃত ভাষা ইংরেজী এর মত (High Level Language) করে প্রোগ্রাম লেখা যায়, তেমনি দরকার হলে মেশিনের ব্যবহৃত ভাষা এর মত (Assembly Language) করেও প্রোগ্রাম লেখা যায়। এজন্য আমরা দৈনন্দিন জীবনে ব্যবহৃত সফটওয়্যার বানাতে যেমন সি এর ব্যবহার দেখতে পাই তেমনি সিস্টেম সফটওয়্যার বানাতেও সি এর ব্যবহার চোখে লাগার মত।

সি তে লেখা প্রোগ্রাম গুলো সাধারণত অন্যান্য ভাষায় লেখা প্রোগ্রাম এর চেয়ে ইফিসিয়েন্ট (efficient) ও ফাস্ট (fast) হয়। এছাড়া সি তে লেখা প্রোগ্রাম/কোড সামান্য পরিবর্তন করে (কখনও না করেও) বিভিন্ন অপারেটিং সিস্টেম তে চালানো যায়। যেমন- আমি হয়ত উইন্ডোজ অপারেটিং সিস্টেম তে চালানোর উপযোগী করে প্রোগ্রাম লিখলাম, সেটা আমি চাইলে লিনাক্স তেও চালাতে পারব। এরকম আরো বহুবিধ সুবিধার কারণেই প্রোগ্রামাররা এখনো সি কে ভুলে যেতে পারে নাই, যেগুলো আমরা ধীরে ধীরে দেখতে পাব।

 আশা করছি সি এর প্রাথমিক ধারণা থেকে শুরু করে অ্যাডভান্সড, ব্যবহারিক প্রয়োগ এবং অন্যন্য বিষয় গুলো নিয়েও এই কোর্সে আলোচনা করা সম্ভব হবে।

#### এই বইটি কাদের জন্যে:

কম্পিউটার প্রোগ্রামিং নিয়ে যাদের প্রবল আগ্রহ আছে এবং নিজে নিজে শিখতে আগ্রহী - এই বইটি মূলত তাদের জন্য। তবে ধরে নেওয়া হচ্ছে যে, শিক্ষার্থী কম্পিউটার এর সাথে ভালভাবে পরিচিত এবং ইন্টারনেট থেকে কোন কিছু খুঁজে নিতে স্বাচ্ছন্দ্য বোধ করে।

#### ওপেন সোর্স

এই বইটি মূলত স্বেচ্ছাশ্রমে লেখা এবং বইটি সম্পূর্ন ওপেন সোর্স । এখানে তাই আপনিও অবদান রাখতে পারেন লেখক হিসেবে । আপনার কন্ট্রিবিউশান গৃহীত হলে অবদানকারীদের তালিকায় আপনার নাম যোগ করে দেওয়া হবে ।

এটি মূলত একটি [গিটহাব রিপোজিটোরি](https://github.com/howtocode-dev/c.howtocode.dev) যেখানে এই বইয়ের আর্টিকেল গুলো মার্কডাউন ফরম্যাটে লেখা হচ্ছে। রিপোজটরিটি ফর্ক করে পুল রিকুয়েস্ট পাঠানোর মাধ্যমে আপনারাও অবদান রাখতে পারেন । তবে আপনি চাইলে কোন পরিবর্তন, পরিবর্ধন কিংবা সংশোধনের জন্য সরাসরি মুল লেখকের সাথেও যোগাযোগ করতে পারেন mdkhaledben [at] gmail.com - এই ঠিকানায়।

> **বর্তমানে বইটির কন্টেন্ট বিভিন্ন কন্ট্রিবিউটর এবং নানা রকম সোর্স থেকে সংগৃহীত এবং সংকলিত।**   

<a rel="license" href="http://creativecommons.org/licenses/by-nc-nd/4.0/"><img alt="Creative Commons License" style="border-width:0" src="https://i.creativecommons.org/l/by-nc-nd/4.0/88x31.png" /></a><br />This work is licensed under a <a rel="license" href="http://creativecommons.org/licenses/by-nc-nd/4.0/">Creative Commons Attribution-NonCommercial-NoDerivatives 4.0 International License</a>.   

